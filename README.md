# Grupa9-ZiD

## Tema: DiabetesTracker


**Članovi tima:**
1. Damir Pozderac
2. Zerina Ramić


### Opis teme

- Da li ste ikada željeli imati aplikaciju pomoću koje možete voditi evidenciju o stanju vašeg šećera u krvi? 
  Aplikaciju koja će Vas podsjetiti kada trebate primiti sljedeću inzulinsku terapiju, te Vam omogućiti pregled 
  stanja šećera u krvi tokom proteklih 7, 14 ili 30 dana? Aplikacija „DiabetesTracker“ Vam osim ovih omogućava i 
  neke dodatne funkcionalnosti. Pomoću „DiabetesTracker-a“ možete saznati koliko šećera, ugljikohidrata i masti 
  ima u Vašem omiljenom jelu, kao i u nekim osnovnim namirnicama. Osim toga ova aplikacija je namijenjena i 
  medicinskom osoblju, koje je u mogućnosti da unosi rezultate Vaših laboratorijskih nalaza.


### Procesi

- Korisnik kreira vlastiti račun, pri čemu unosi sljedeće podatke: ime, prezime, username, password, e-mail, spol i datum rođenja. 
  Osim ovih podataka prilikom registracije korisnika potrebno je unijeti dodatne informacije vezane za tip dijabetesa, visinu, težinu 
  i fizičku aktivnost. Korisnik također unosi podatke vezane za medicinski tretman (izbor inzulinske terapije i spisak dodatnih lijekova
  koje koristi). Pošto je potrebno znati ciljani nivo šećera u krvi, kao i gornju i donju granicu, korisnik unosi vrijednosti: 
  hiperglikemije, hipoglikemije, ciljanog nivoa i gornje i donje granice šećera u krvi. Ukoliko korisnik nije siguran u tačan iznos
  ovih vrijednosti može ostaviti podrazumijevane vrijednosti.
  
- Korisniku je omogućen dnevni unos, kao i pregled količine šećera u krvi tokom proteklih 7, 14 ili 30 dana.

- Korisniku je omogućen unos količine inzulina, kojeg je primio tokom dana kao i drugih lijekova koje koristi.

- Korisniku je omogućen pregled nivoa šećera u krvi u vidu dijagrama za proteklih 30 dana.

- Korisnik ima mogućnost kreiranja podsjetnika pomoću kojeg će redovno uzimati propisanu terapiju.

- Korisnik može saznati koliko šećera, ugljikohidrata i masti ima u namirnicama koje je konzumirao. 

- Korisnik ima mogućnost pregleda laboratorijskih nalaza koje unosi doktor.

- Administrator ima mogućnost unosa i ažuriranja liste namirnica.

- Doktor ima mogućnost unosa rezultata laboratorijskih nalaza.


### Funkcionalnosti

- Mogućnost kreiranja i ažuriranja korisničkog računa

- Mogućnost unosa nivoa šećera u krvi

- Mogućnost unosa količine inzulina i ostalih lijekova

- Mogućnost pregleda količine šećera u krvi tokom prethodnih dana u vidu kalendara i dijagrama

- Mogućnost pravljenja podsjetnika

- Mogućnost pregleda, unosa i ažuriranja liste namirnica

- Mogućnost unosa i pregleda laboratorijskih nalaza


### Akteri

- Korisnik usluga- osoba koja ima mogućnost kreiranja vlastitog računa, pregleda i unosa količine šećera u krvi, 
  pravljenja podsjetnika i uvida u laboratorijske nalaze
  
- Doktor- osoba koja ima mogućnost pristupa korisničkom računu pacijenta u svrhu unosa i pregleda rezultata laboratorijskih nalaza

- Administrator- osoba koja unosi i ažurira podatke, održava bazu podataka i reguliše prava pristupa

